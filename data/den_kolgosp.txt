День Колгоспника
--

На сцені сімейна кровать з тумбочкою…
У кроваті лежить Юхим Гаврилович…
Над кроваттю висить календар…
На календарі радісний малюнок, зроблений червоною фарбою, на малюнку напис «День Колгоспника»…
Поруч з кроваттю розташована радіола Аєліта…
Входить дружина Юхима Гавриловича – Уляна Мусіївна…

Уляна Мусіївна: (включає Аєліту) А ну, падъём!
Аєліта: (піздить дуже голосно) Дороги колгоспники, а зараз послухайте пісню Матусовського на слова Пляцковського…
Юхим Гаврилович: (хрипким голосом, виключа Аєліту) Жиди!…
Уляна Мусіївна: Зараз вставай, та катай по баклажани!…(включа Аєліту)
Аєліта: (кричить дурним голосом) Я лю-ю-блю-ю тєбя, жі-і-знь і хо-чу шо би кра-ща ти ста-ла…

Входить усміхнена Маргарита Сидірівна – теща Юхима Гавриловича.

Маргарита Сидірівна: Уявляете собі, вчора на базарі машина наїхала на кавуни і всіх їх подавила…
Юхим Гаврилович: (з цікавістю) Когось вбило?
Маргарита Сидірівна: Мужчину задавило… вже пажилой був…
Уляна Мусіївна: Юхим, катай по баклажани, кому кажу!
Аєліта: (кричить) В жізні многа за-бот, а за-тєм  ті-ші-на на рассвє-тє…
Юхим Гаврилович: Чого то вона з утра розпизділась… (Виключа Аєліту)

Входить хлопчик Назар – син Юхима Гавриловича.

Хлопчик Назар: (дзвінким дітячим голосом) Сьогодні ж день колгоспника, тату!
Юхим Гаврилович: Ну то й шо? А яке мені діло до колгоспників?
Юхим Гаврилович: (поступово заводиться, він лежить на кроваті і пальцями дере з ковдри шерсть) Може ви всі тут колгоспники? Може вона колгоспниця? (показує на Уляну Мусіївну) чи, може, вона колгоспниця?  (показує на Маргариту Сидірівну) чи, може, я колгоспник? Га?

Очі Юхима Гавриловича наливаються кров`ю…
Уляна Мусіївна, Маргарита Сидірівна і хлопчик Назар мовчать, пройняті жахом…

Юхим Гаврилович: (реве жахливим голосом) Кого я запитую?!
Хлопчик Назар: (починає ревіти) Тату, не бийте!…
Юхим Гаврилович: (скаженіє) Я тобі покажу колгоспників!

Юхим Гаврилович рвучко стриба із кроваті і вийма з синіх штанів ремінь з чайкою на пряжці і пиздить ним Назара…  Назар кричить…

Юхим  Гаврилович: (пиздить Назара) Так хто колгоспник?! Я колгоспник?! Оце тобі колгоспник! Оце тобі, шоб знав, який тобі тато колгоспник!… (до Уляни Мусіївни і Маргарити Сидірівни) Ні, ви бачили таке? Я – колгоспник…
Маргарита Сидірівна: Але ж…
Юхим Гаврилович: Мовчать!
Назар: (плаче)  Тату, я більше не буду…
Юхим  Гаврилович: Катай за уроки, будеш день, ніч, місяць будеш сидіть, поки не вивчив… Шо задано?!
Назар: (плаче) Географія…
Юхим Гаврилович: Я перевірю, як не будеш знать, шо таке географія… (показує ремінь) чим пахне?
Назар плаче…
Юхим Гаврилович: (задоволено) Не плач, пиздуй за уроки…

Назар уходить.

Юхим Гаврилович: Як це вам подобається?! Колгоспник…
Аєліта: (кричить) Я лю-ю-блю-ю тєбя, жи-и-знь і надє-юсь, шо луч-ше ти ста-нєш!…

Кінець.

