Восток

Дійові особи:
Хотабич – джин
Зульфія – блядь
Аладін – фраєр
Шаміль – національний герой
Насрєдін – мудак
Шехірізада – Звізда Востока
Рак-Папуга – тварюки
Сіндбад – авантюрист
Мао Цзедун – Сонце Востока
Чмо Йобане – йобане чмо
А також: аксакали, шакали, ішаки, басмачі і інші.

Дія перша.
На сцені пусто, темно і сумно. Поволі починає світати. З-за обрію поступово вилазе лагідне обличчя і м’яка приємна фігура Мао Цзедуна. Він у воєнному френчі, кєпці. Навкруги його яскраве сяйво. Мао Цзедун зручно сидить на гойдалці, посміхається і повільно лізе догори. Сцена поступово висвітлюється Мао Цзедуном так, шо стає видно Восток з його минарєтами, мєчетями й сінагогами. Посередині Востока лежить пляшка. Вона легенько підскакує.
Голос з пляшки: „Пустіть мене, озолочу, бля буду.”
Мимо спокійно проїзджає аксакал на ішаку. Назустріч йому теж на ішаку їде другий аксакал.
Перший аксакал: „Салям Алєйкум” - зніма папаху.
Другий аксакал: „Ваалєйкум Ассалям” - зніма папаху. 
Перший аксакал, дістає з рота макуху: „Рахат лукум яхший” - дає другому аксакалу.
Другий аксакал, кива головою в різні боки: „Вай-вай-вай” - бере макуху і починає гризти.
Голос з пляшки, дуже нервовий: „Одкрийте нахуй, всіх позолочу, бля буду!”
Аксакали: „Шайтан, шайтан!” - тікають.

На сцені знову тихо, Мао Цзедун повільно пересувається по небу все вище і вище, заливаючи Восток своїм сяйвом.

Голос з пляшки, дуже спокійно: „Підараси.”

Входять Аладін і Зульфія.

Аладін: „Зульфія, я тобі халву купив! На!” - дає халву Зульфії.
Голос з пляшки, знов дуже нервовий: „Кажу, бля, пустіть, бля - вони халву, бля!”
Зульфія, жере халву: „Халва яхший.”
Аладін: „Зульфія, у мене план - щас ходім на базар, потім в гарєм, звізда моїх очей!”
Зульфія і Аладін уходять, Мао Цзедун сяє нагорі.

Голос з пляшки, дражниво: „”Звізда моїх очей”, йобане село!”

Входить Шаміль, на ньому косо сидить посипаний пєрхоттю піджак вєтєрана, в руках у його пересувний точільний станок. Шаміль становиться посеред Востока, починає точить ножа.
Шаміль, наспівує: „На горі шо він стоїть а-а-а-а-а, ножі-шашки точи-ить, а внизу народ стоїть а-а-а-а-а, на Шаміля - „какой маладє-єц!””
Входить Сіндбад у костюмі пірата, з шаблею, пістолем і костильом. На плечі в його сидить папуга, очі перев’язано чорною ганчіркою.
Сіндбад: „Салям Алєйкум, сто чортів жабі в цицьку!”
Шаміль: „Ваалєйкум Ассалям” - продовжує точить і напівувать.
Сіндбад: „Наточи шашку, сто гарпунів киту в сраку!” 
Шаміль: „Аллах наточить.”
Сіндбад: „Сто дукатів, трясця твоїй матері!”
Шаміль: „Гаразд!”
Сіндбад закурює: „Гашиш яхший!”
Шаміль, точить і наспівує: „Шаміль барана заріза-а-ав, наварив він су-упу-у-у, а як став розлива-ать - обварив залу-упу-у!”
Голос з пляшки, ввічливий і обережний, дещо крадькома: „Хлопці, агов! А чули шо я кажу - пустіть, а я тоді шось зроблю!”
Сіндбад: „Сто п’яних кашалотів в твою, підараса, мать - на!” - пиздить ногою по пляшці так, шо та улітає.
Весь цей час Мао Цзедун, що завис у найвищій своїй фазі, починає потихеньку сповзати вниз. На його обличчі з’являється вираз незадоволення. 
Входить Хотабич. Він по-восточному прикладає руки до лоба і живота.
Хотабич: „Салям Алєйкум.”
Шаміль і Сіндбад: „Аалєйкум Ассалям.”
Хотабич до Сіндбада: „А шо це на тобі сидить?”
Сіндбад: „Попугай Шайтан, сто центнерів простіпоми тобі в сурло!”
Хотабич: „Вай-вай-вай” - цмокає язиком, потім смикає себе за бороду.
На плечі Сіндбада замість папуги з’являється величезний рак.
Рак: „Здоров, Сіндбад, сто чортів твоєму батькові!”
Сіндбад пада. Шаміль і Хотабич стоять мовчки.
Хотабич до Шаміля: „А це шо в тебе, о найприємніший з приємних?” - показує на станок.
Шаміль не відповідаючи мовчки збира манатки і збирається геть.
Хотабич, задоволено, сам до себе: „Так-так-так-так.”
Входить Насрєдін. Він на ішаку, як завжди виябується - задом наперед. Насрєдін робить на ішаку почесне коло кругом Хотабича, потім злазе з ішака і по-восточному кланяється.
Насрєдін: „Салям Алєйкум.”
Хотабич: „Ваалєйкум Ассалям.”
Насрєдін: „От бачиш” - показує Хотабичу пляшку, яку закинув Сіндбад.
Хотабич, суворо: „Де взяв?”
Насрєдін: „З неба впала. Я рака стояв, намаз робив, раптом „тиць”!” - трясе пляшку. „Бачиш, щось калатається, щас відкрию!”
Хотабич, дуже суворо: „Покинь, мудак.”
Насрєдін, скручує дулю: „А ось бачиш?”
Хотабич, сумно: „Бачу.”

Хотабич крутить пальцем біля скроні і уходить. Насрєдін відкриває пляшку, роздається страшний грім-блискавка, при чому обличчя Мао Цзедуна кривиться в огиді. З пляшки з димом і всім чим положено вилазе велике і страшне Йобане Чмо.

Йобане Чмо, дурним голосом: „Шо це все таке?”
Насрєдін, перелякано: „Це все, - показує рукою, - Восток, о діамант моєй душі!”
Йобане Чмо, кричить: „Восток, га?! А я Йобане Чмо!”
Йобане Чмо пиздить Восток. Зляканий Насрєдін залазе під ішака і з жахом дивиться на розруху, яка панує навкруги. Зловісні крики, які періодично іспускає Йобане Чмо чередуються в нього з приступами дикого реготу. Поступово крики і регіт затихають, залишаючи по собі розруху і руїни. Мао Цзедун Повільно заходе за обрій, на губах у нього сумна саркастична посмішка. У передвечірньому присмерку з того боку де сходив Мао Цзедун починає жаріти. То сходе Шехірізада, Звізда Востока. Вона сидить на чорних качелях і світиться зоряним світом.
Насрєдін вилазе з-під ішака і в розпачі розставляє руки.
Насрєдін - до Шехірізади, плачучи: „Шо ж це все робиться?!”
Тиша, Шехірізада мовчить.
Завіса.
